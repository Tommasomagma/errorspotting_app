"Peter och Jasmine tänker baka en bröllopstårta. En tårtbit har formen av ett rätblock med längden 10 cm och bredden 5 cm. Jasmine tycker att de ska baka en rund tårta i tre våningar.  Tårtan på bottenvåningen ska ha dubbelt så stor bottenarea som tårtan på mellanvåningen. Tårtan på mellanvåningen ska i sin tur ha dubbelt så stor bottenarea som tårtan på översta våningen. Trevåningstårtan ska räcka till 60 personer så att de får en tårtbit var. Hur stor diameter kommer då den understa tårtan att ha? Svara i centimeter med en decimals noggrannhet."